<!DOCTYPE html>
<html>
<head>
	<meta http-equiv="content-type" content="text/html; charset=utf-8"/>
	<title></title>
	<link rel="stylesheet" href="https://slavonic.github.io/css/fonts.css" type="text/css">
	<meta name="generator" content="LibreOffice 24.2.7.2 (Linux)"/>
	<meta name="created" content="2025-11-29T14:35:50.847465796"/>
	<meta name="changed" content="2025-11-29T20:21:55.967284478"/>
	<link rel="stylesheet" href="https://www.w3schools.com/w3css/4/w3.css">
	<link rel="stylesheet" href="https://www.w3schools.com/lib/w3-theme-grey.css">
	<link rel="stylesheet" href="https://fonts.googleapis.com/css?family=Roboto">
	<link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
	<link rel="stylesheet" href="https://slavonic.github.io/css/fonts.css" type="text/css">
	<style type="text/css">
		html,h1,h2,h3,h4,h5,h6 {font-family: "Garamond";}
	body {font-family: Ponomar Unicode; font-size: 28px;}
	p::first-letter {
	font-size: 150%;
 	color: red;
}
.dark-mode {
  background-color: black;
  color: white;
}
	</style>
</head>
<body lang="en-US" link="#000080" vlink="#800000" dir="ltr"><p align="center" style="font-weight: normal; line-height: 100%; margin-top: 0.17in; margin-bottom: 0.08in; page-break-after: avoid">
<p align="center" style="line-height: 100%; margin-bottom: 0in"><font color="red"><font face="Ponomar Unicode"><font size="5" style="font-size: 36pt">На
бл҃жє́нны</font></font></font></p>
<p style="line-height: 100%; margin-bottom: 0in"><br/>
<p align="center" style="line-height: 100%; margin-bottom: 0in"><font color="red"><font face="Ponomar Unicode"><font size="5" style="font-size: 18pt">Гла́съ а҃:</font></font></font></p>
<p style="line-height: 100%; margin-bottom: 0in"><br/>

</p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">Н</font></font><font color="red"><font size="3" style="font-size: 12pt">а
и҃</font><font color="red"><font size="6" style="font-size: 24pt">С</font></font>нѣ́дїю
и҆зведѐ и҆з̾ раѧ̀ вра́гъ а҆да́ма:
крⷭ҇то́мъ же разбо́йника введѐ
хрⷭ҇то́съ во́нь, помѧни́ мѧ, зовꙋ́ща,
є҆гда̀ прїи́деши во црⷭ҇твїи твое́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни чи́стїи
се́рдцемъ, ꙗ҆́кѡ ті́и бг҃а ᲂу҆́зрѧтъ.</font></font></p>
<p style="line-height: 120%; margin-bottom: 0in"><font face="Ponomar Unicode"><font size="5" style="font-size: 18pt"><font color="red">П</font>окла́нѧюсѧ
стрⷭ҇те́мъ твои̑мъ, славосло́влю и҆
воскр҃се́нїе со а҆да́момъ и҆
разбо́йникомъ, со гла́сомъ свѣ́тлымъ
вопїю́ ти: помѧни́ мѧ гдⷭ҇и, є҆гда̀
прїи́деши во црⷭ҇твїи твое́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни
миротво́рцы, ꙗ҆́кѡ ті́и сн҃ове бж҃їи
нарекꙋ́тсѧ.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red">Р</font>аспѧ́лсѧ
є҆сѝ безгрѣ́шне, и҆ во гро́бѣ положи́лсѧ
є҆сѝ во́лею: но воскрⷭ҇лъ є҆сѝ ꙗ҆́кѡ
бг҃ъ, совоздви́гнꙋвый себѣ̀ а҆да́ма,
помѧни́ мѧ, зовꙋ́ща, є҆гда̀ прїи́деши
во црⷭ҇твїи твое́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни и҆згна́ни
пра́вды ра́ди, ꙗ҆́кѡ тѣ́хъ є҆́сть
црⷭ҇тво нбⷭ҇ное.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Х</font>ра́мъ
тво́й тѣле́сный тридне́внымъ воскр҃си́вый
погребе́нїемъ, со а҆да́момъ, и҆ и҆̀же
ѡ҆ а҆да́ма, воскр҃си́лъ є҆сѝ хрⷭ҇тѐ
бж҃е: помѧнѝ на́съ зовꙋ́щихъ, є҆гда̀
прїи́деши во црⷭ҇твїи твое́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни и҆згна́ни
пра́вды ра́ди, ꙗ҆́кѡ тѣ́хъ є҆́сть
црⷭ҇тво нбⷭ҇ное.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Х</font>ра́мъ
тво́й тѣле́сный тридне́внымъ воскр҃си́вый
погребе́нїемъ, со а҆да́момъ, и҆ и҆̀же
ѡ҆ а҆да́ма, воскр҃си́лъ є҆сѝ хрⷭ҇тѐ
бж҃е: помѧнѝ на́съ зовꙋ́щихъ, є҆гда̀
прїи́деши во црⷭ҇твїи твое́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни є҆стѐ,
є҆гда̀ поно́сѧтъ ва́мъ, и҆ и҆жденꙋ́тъ,
и҆ рекꙋ́тъ всѧ́къ ѕо́лъ глаго́лъ на
вы̀ лжꙋ́ще менѐ ра́ди.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">М</font>ѷронѡ́сицы
прїидо́ша пла́чꙋщѧ, на гро́бъ тво́й
хрⷭ҇тѐ бж҃е, ѕѣлѡ̀ ра́нѡ: и҆ въ бѣ́лыхъ
ри́захъ ѡ҆брѣто́ша а҆́гг҃ла седѧ́ща,
что̀ и҆́щете; зовꙋ́ща. воскр҃се хрⷭ҇то́съ,
не рыда́йте про́чее.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Р</font>а́дꙋйтесѧ и҆
весели́тесѧ, ꙗ҆́кѡ мзда̀ ва́ша мно́га
на нб҃сѣ́хъ.	<font color="red">А҆</font>пⷭ҇ли
твоѝ гдⷭ҇и на го́рꙋ, а҆́може повелѣ́лъ
є҆сѝ и҆̀мъ, прише́дше сп҃се, и҆ тѧ̀
ви́дѣвше поклони́шасѧ и҆̀ хже и҆ посла́лъ
є҆сѝ во ꙗ҆зы́ки ᲂу҆чи́ти и҆ крести́ти
ѧ҆̀.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">С</font>ла́ва
ѻ҆ц҃ꙋ̀, и҆ сн҃ꙋ , и҆ ст҃о́мꙋ дх҃ꙋ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Ѻ҆</font>ц҃ꙋ̀
поклони́мсѧ, и҆ сн҃а славосло́вимъ и҆
прест҃а́го дх҃а вкꙋ́пѣ воспои́мъ,
зовꙋ́ще и҆ глаго́люще: всест҃а́ѧ трⷪ҇це,
сп҃сѝ всѣ́хъ на́съ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">И҆
</font>ны́нѣ и҆ при́снѡ, и҆ во вѣ́ки вѣкѡ́въ.
А҆ми́нь.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">М</font>т҃рь
твою̀ приво́дѧтъ ти́ въ мл҃твꙋ, лю́дїе
твоѝ хрⷭ҇тѐ: мольба́ми є҆ѧ̀ щедрѡ́ты
твоѧ̑ да́ждь на́мъ бл҃гі́й, да тѧ̀
прославлѧ́емъ, и҆з̾ гро́ба на́мъ
возсїѧ́вшаго.</font></font></p>
<p style="line-height: 100%; margin-bottom: 0in"><br/>

</p>
<p style="line-height: 100%; margin-bottom: 0in"><br/>

</p>
<p align="center" style="line-height: 100%; margin-bottom: 0in"><font color="red"><font face="Ponomar Unicode"><font size="5" style="font-size: 18pt">Гла́съ
в҃:</font></font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">Н</font></font><font color="red"><font size="3" style="font-size: 12pt">а
и҃</font></font>	<font color="#ce181e"><font size="6" style="font-size: 24pt">Г</font></font>ла́съ
тѝ прино́симъ разбо́йничь, и҆ мо́лимсѧ:
помѧнѝ на́съ сп҃се, во црⷭ҇твїи
твое́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни чи́стїи
се́рдцемъ, ꙗ҆́кѡ ті́и бг҃а ᲂу҆́зрѧтъ.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">К</font>рⷭ҇тъ
тебѣ̀ прино́симъ въ проще́нїе
прегрѣше́нїй: є҆го́же на́съ ра́ди
прїѧ́лъ є҆сѝ чл҃вѣколю́бче.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни
миротво́рцы, ꙗ҆́кѡ ті́и сн҃ове бж҃їи
нарекꙋ́тсѧ.	<font color="red">П</font>окланѧ́емсѧ
твоемꙋ̀ влⷣко погребе́нїю, и҆
воста́нїю: и҆́миже ѿ тлѣ́нїѧ и҆зба́вилъ
є҆сѝ мі́ръ чл҃вѣколю́бче.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни и҆
згна́ни пра́вды ра́ди, ꙗ҆́кѡ тѣ́хъ
є҆́сть црⷭ҇тво нбⷭ҇ное.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red">	С</font>ме́ртїю
твое́ю гдⷭ҇и, поже́рта бы́сть сме́рть:
и҆ воскрⷭ҇нїемъ твои́мъ сп҃се, мі́ръ
спа́слъ є҆сѝ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни є҆стѐ,
є҆гда̀ поно́сѧтъ ва́мъ, и҆ и҆зженꙋ́тъ,
и҆ рекꙋ́тъ всѧ́къ ѕо́лъ глаго́лъ на
вы̀ лжꙋ́ще менѐ ра́ди.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">М</font>ѷронѡ́сицы
срѣ́тилъ є҆сѝ, воскр҃съ ѿ гро́ба, и҆
ᲂу҆ченикѡ́мъ возвѣсти́лъ є҆сѝ, рещѝ
твоѐ воста́нїе.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Р</font>а́дꙋйтесѧ и҆
весели́тесѧ, ꙗ҆́кѡ мзда̀ ва́ша мно́га
на нб҃сѣ́хъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red">И҆́</font>же
во тьмѣ̀ спѧ́щїи тѧ̀ свѣ́тъ ви́дѣвше,
въ преиспо́днѣйшихъ а҆́довыхъ хрⷭ҇тѐ
воскр҃со́ша.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">С</font>ла́ва
ѻ҆ц҃ꙋ̀, и҆ сн҃ꙋ , и҆ ст҃о́мꙋ дх҃ꙋ.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Ѻ҆</font>ц҃а̀
просла́вимъ, сн҃ꙋ поклони́мсѧ всѝ, и҆
ст҃о́мꙋ дх҃ꙋ вѣ́рнѡ воспои́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">И҆
</font>ны́нѣ и҆ при́снѡ, и҆ во вѣ́ки вѣкѡ́въ.
А҆ми́нь.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Р</font>а́дꙋйсѧ
прⷭ҇то́ле ѻ҆гнезра́чный. <font color="red">Р</font>а́дꙋйсѧ,
невѣ́ста неневѣ́стнаѧ. ра́дꙋйсѧ, ꙗ҆́же
бг҃а человѣ́кѡмъ дв҃о ро́ждшаѧ.</font></font></p>
<p style="line-height: 100%; margin-bottom: 0in"><br/>

</p>
<p style="line-height: 100%; margin-bottom: 0in"><br/>

</p>
<p align="center" style="line-height: 100%; margin-bottom: 0in"><font color="red"><font face="Ponomar Unicode"><font size="5" style="font-size: 18pt">Гла́съ
г҃:</font></font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">Н</font></font><font color="red"><font size="3" style="font-size: 12pt">а
и҃</font></font>	<font color="red">Ѿ</font>ве́ргша
хрⷭ҇тѐ за́повѣдь твою̀, пра́ѻтца
а҆да́ма и҆з̾ раѧ̀ и҆згна́лъ є҆сѝ:
разбо́йника же ще́дре и҆ сповѣ́давша
тѧ̀ на крⷭ҇тѣ̀, во́нь всели́лъ є҆сѝ,
зовꙋ́ща: помѧни́ мѧ сп҃се, во црⷭ҇твїи
твое́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни чи́стїи
се́рдцемъ, ꙗ҆́кѡ ті́и бг҃а
ᲂу҆́зрѧтъ.	<font color="red">С</font>огрѣ́шшихъ
на́съ сме́ртною ѡ҆сꙋди́лъ є҆сѝ
клѧ́твою, живода́вче и҆ гдⷭ҇и, тѣ́ломъ
же твои́мъ безгрѣ́шне влⷣко пострада́въ,
смє́ртныѧ ѡ҆живи́лъ є҆сѝ зовꙋ́щыѧ:
помѧнѝ и҆ на́съ во црⷭ҇твїи твое́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни
миротво́рцы, ꙗ҆́кѡ ті́и сн҃ове бж҃їи
нарекꙋ́тсѧ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">В</font>оскр҃съ
и҆з̾ ме́ртвыхъ, совоскр҃си́лъ є҆сѝ
на́съ ѿ страсте́й воскр҃се́нїемъ
твои́мъ гдⷭ҇и: сме́ртнꙋю же всю̀ си́лꙋ
погꙋби́лъ є҆сѝ сп҃се. сегѡ̀ ра́ди
вѣ́рою тѝ зове́мъ: помѧнѝ и҆ на́съ во
црⷭ҇твїи твое́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни и҆́згнани
пра́вды ра́ди, ꙗ҆́кѡ тѣ́хъ є҆́сть
црⷭ҇тво нбⷭ҇ное.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Т</font>ридне́внымъ
твои́мъ погребе́нїемъ, и҆̀же во а҆́дѣ
ᲂу҆мерщвлє́нныѧ ꙗ҆́кѡ бг҃ъ ѡ҆животвори́вый,
совоздви́глъ є҆сѝ, и҆ нетлѣ́нїе всѣ̑мъ
ꙗ҆́кѡ бл҃гъ и҆ сточи́лъ є҆сѝ на́мъ,
вѣ́рою зовꙋ́щымъ всегда̀: помѧнѝ и҆
на́съ во црⷭ҇твїи твое́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни є҆стѐ,
є҆гда̀ поно́сѧтъ ва́мъ, и҆ и҆зженꙋ́тъ,
и҆ рекꙋ́тъ всѧ́къ ѕо́лъ глаго́лъ на
вы̀ лжꙋ́ще менѐ ра́ди.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">М</font>ѷроно́сицамъ
жена́мъ пе́рвѣе ꙗ҆ви́лсѧ є҆сѝ, воскр҃съ
и҆з̾ ме́ртвыхъ, сп҃се возопи́въ: є҆́же
ра́дꙋйтесѧ, и҆ тѣ́ми дрꙋгѡ́мъ твои̑мъ
возвѣща́еши воста́нїе твоѐ хрⷭ҇тѐ,
сегѡ̀ ра́ди вѣ́рою тѝ зове́мъ: помѧнѝ
и҆ на́съ во црⷭ҇твїи твое́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Р</font>а́дꙋйтесѧ и҆
весели́тесѧ, ꙗ҆́кѡ мзда̀ ва́ша мно́га
на нб҃сѣ́хъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Н</font>а
горѣ̀ мѡѷсе́й рꙋ́цѣ распросте́ръ,
проѡбразова́нїе крⷭ҇тъ, а҆мали́ка
побѣди́вый: мы́ же вѣ́рою того̀ на бѣ́сы
ѻ҆рꙋ́жїе крѣ́пкое прїе́мше, всѝ
зове́мъ: помѧнѝ и҆ на́съ во црⷭ҇твїи
твое́мъ.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">С</font>ла́ва
ѻ҆ц҃ꙋ̀, и҆ сн҃ꙋ , и҆ ст҃о́мꙋ дх҃ꙋ.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red">	</font><font color="red">Ѻ҆</font><font color="#000000">ц҃</font>а̀
и҆ сн҃а, и҆ дх҃а ст҃а́го воспои́мъ
вѣ́рнїи, є҆ди́наго бг҃а, є҆ди́наго
гдⷭ҇а, ꙾ꙗ҆́кѡ ѿ є҆ди́нагѡ бо со́лнца
трисїѧ́ннагѡ є҆́сть трⷪ҇ца и҆
просвѣща́етъ всѧ̑ зовꙋ́щыѧ: помѧнѝ
и҆ на́съ во црⷭ҇твїи твое́мъ.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">И҆
</font>ны́нѣ и҆ при́снѡ, и҆ во вѣ́ки вѣкѡ́въ.
А҆ми́нь.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Р</font>а́дꙋйсѧ
две́ре бж҃їѧ, є҆́юже про́йде вопло́щьсѧ
созда́тель, запеча́танꙋ сохрани́въ
тѧ̀. ра́дꙋйсѧ ѻ҆́блаче ле́гкїй,
бж҃е́ственный до́ждь носѧ́й хрⷭ҇та̀,
ра́дꙋйсѧ лѣ́ствице и҆ прⷭ҇то́ле
нбⷭ҇ный. ра́дꙋйсѧ горо̀ бж҃їѧ честна́ѧ,
тꙋ́чнаѧ, несѣко́маѧ.</font></font></p>
<p style="line-height: 100%; margin-bottom: 0in"><br/>

</p>
<p style="line-height: 100%; margin-bottom: 0in"><br/>

</p>
<p align="center" style="line-height: 100%; margin-bottom: 0in"><font color="red"><font face="Ponomar Unicode"><font size="5" style="font-size: 18pt">Гла́съ
д҃:</font></font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">Н</font></font><font color="red"><font size="3" style="font-size: 12pt">а
и҃</font></font>	<font color="red">Д</font>ре́вомъ
а҆да́мъ раѧ̀ бы́сть и҆зселе́нъ: дре́вомъ
же кре́стнымъ разбо́йникъ въ ра́й
всели́сѧ. ѻ҆́въ ᲂу҆́бѡ вкꙋ́шъ, за́повѣдь
ѿве́рже сотво́ршагѡ: ѻ҆́въ же сраспина́емь,
бг҃а и҆сповѣ́да таѧ́щагосѧ, помѧни́
мѧ, вопїѧ̀, во црⷭ҇твїи твое́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни чи́стїи
се́рдцемъ, ꙗ҆́кѡ ті́и бг҃а ᲂу҆́зрѧтъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red">	В</font>ознесы́йсѧ
на крⷭ҇тъ, сме́ртнꙋю разрꙋши́вый
си́лꙋ, и҆ загла́дивый ꙗ҆́кѡ бг҃ъ є҆́же
на ны̀ рꙋкописа́нїе гдⷭ҇и, разбо́йниче
покаѧ́нїе и҆ на́мъ пода́ждь є҆ди́не
чл҃вѣколю́бче, вѣ́рою слꙋжа́щымъ,
хрⷭ҇тѐ бж҃е на́шъ, и҆ вопїю́щымъ тѝ:
помѧнѝ и҆ на́съ во црⷭ҇твїи твое́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни
миротво́рцы, ꙗ҆́кѡ ті́и сы́нове бж҃їи
нарекꙋ́тсѧ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Р</font>ꙋкописа́нїе
на́ше на крⷭ҇тѣ̀ копїе́мъ раздра́лъ
є҆сѝ, и҆ вмѣни́всѧ въ ме́ртвыхъ,
та́мошнѧго мꙋчи́телѧ свѧза́лъ є҆сѝ,
и҆зба́вивый всѣ́хъ ѿ ᲂу҆́зъ а҆́довыхъ
воскрⷭ҇нїемъ твои́мъ, и҆́мже
просвѣти́хомсѧ чл҃вѣколю́бче гдⷭ҇и,
и҆ вопїе́мъ тѝ: помѧнѝ и҆ на́съ во
црⷭ҇твїи твое́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни и҆́
згнани пра́вды ра́ди, ꙗ҆́кѡ тѣ́хъ є҆́сть
црⷭ҇тво нбⷭ҇ное.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Р</font>аспны́йсѧ
и҆ воскр҃сы́й ꙗ҆́кѡ си́ленъ и҆з̾ гро́ба
тридне́венъ, и҆ первозда́ннаго а҆да́ма
воскр҃си́вый є҆ди́не безсме́ртне: и҆
менѐ на покаѧ́нїе ѡ҆брати́тисѧ гдⷭ҇и,
сподо́би ѿ всегѡ̀ се́рдца моегѡ̀, и҆
те́плою вѣ́рою при́снѡ взыва́ти тѝ:
помѧни́ мѧ сп҃се во црⷭ҇твїи твое́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни є҆стѐ,
є҆гда̀ поно́сѧтъ ва́мъ, и҆ и҆зженꙋ́тъ
и҆ рекꙋ́тъ всѧ́къ ѕо́лъ глаго́лъ, на
вы̀ лжꙋ́ще менѐ ра́ди.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Н</font>а́съ
ра́ди и҆́ же безстра́стенъ стра́стный
бы́сть человѣ́къ, и҆ во́лею на крⷭ҇тѣ̀
пригвожде́йсѧ, на́съ совоскр҃сѝ, тѣ́мже
и҆ сла́вимъ со крⷭ҇то́мъ стрⷭ҇ть и҆
воскрⷭ҇нїе, и҆́ миже возсозда́хомсѧ,
и҆́ миже и҆ сп҃са́емсѧ, взыва́юще:
помѧнѝ и҆ на́съ во црⷭ҇твїи твое́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Р</font>а́дꙋйтесѧ и҆
весели́тесѧ, ꙗ҆́кѡ мзда̀ ва́ша мно́га
нанб҃ сѣ́хъ.	<font color="red">В</font>оскрⷭ҇шаго
и҆з̾ ме́ртвыхъ, и҆ а҆́довꙋ держа́вꙋ
плѣни́вшаго, и҆ ви́дима жена́ми
мѷроно́сицами, ра́дꙋйтесѧ, глаго́лющаго,
вѣ́рнїи ᲂу҆мо́лимъ, ѿ и҆ стлѣ́нїѧ и҆
зба́вити дꙋ́шы на́шѧ, зовꙋ́ще
всегда̀разбо́йника бл҃горазꙋ́мнагѡ
гла́сомъ къ немꙋ̀: помѧнѝ и҆ на́съ во
црⷭ҇твїи твое́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">С</font>ла́ва
ѻ҆ц҃ꙋ̀, и҆ сн҃ꙋ , и҆ ст҃о́мꙋ дх҃ꙋ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Ѻ҆</font>ц҃а̀,
и҆ сн҃а, и҆ ст҃а́го дх҃а, всѝ є҆диномꙋ́дреннѡ
вѣ́рнїи славосло́вити досто́йнѡ
помо́лимсѧ: є҆ди́нство бж҃ества̀, въ
трїе́хъ сꙋ́щее ѵ҆поста́сехъ, неслїѧ́нно
пребыва́ющее, про́сто, нераздѣ́льно и҆
непристꙋ́пно, и҆́мже и҆збавлѧ́емсѧ
ѻ҆́гненнагѡ мꙋче́нїѧ.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">И҆
</font>ны́нѣ и҆ при́снѡ, и҆ во вѣ́ки вѣкѡ́въ.
А҆ми́нь.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">М</font>т҃рь
твою̀ хрⷭ҇тѐ, пло́тїю без̾ сѣ́мене
ро́ждшꙋю тѧ̀, и҆ дв҃ꙋ вои́стиннꙋ, и҆
по ржⷭ҇твѣ̀ пребы́вшꙋ нетлѣ́ннꙋ, сїю̀
тѝ приво́димъ въ моли́твꙋ, влⷣко
многомлⷭ҇тиве,прегрѣше́нїй проще́нїе
да́рꙋй, всегда̀ вопїю́щымъ тѝ: помѧнѝ
и҆ на́съ во црⷭ҇твїи твое́мъ.</font></font></p>
<p style="line-height: 100%; margin-bottom: 0in"><br/>

</p>
<p style="line-height: 100%; margin-bottom: 0in"><br/>

</p>
<p align="center" style="line-height: 100%; margin-bottom: 0in"><font color="red"><font face="Ponomar Unicode"><font size="5" style="font-size: 18pt">Гла́съ
є҃:</font></font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">Н</font></font><font color="red"><font size="3" style="font-size: 12pt">а
и҃</font></font>	<font color="red">Р</font>азбо́йникъ
на крⷭ҇тѣ̀ бг҃а тѧ̀ бы́ти вѣ́ровавъ,
хрⷭ҇тѐ, и҆ сповѣ́да тѧ̀ чи́стѣ ѿ
се́рдца, помѧни́ мѧ гдⷭ҇и, вопїѧ̀, во
црⷭ҇твїи твое́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни чи́стїи
се́рдцемъ, ꙗ҆́кѡ ті́и бг҃а ᲂу҆́зрѧтъ.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">И҆́</font>же
на дре́вѣ крⷭ҇тнѣмъ жи́знь процвѣ́тшаго
ро́дꙋ на́шемꙋ, и҆ и҆зсꙋши́вша ю҆́же
ѿ дре́ва клѧ́твꙋ, ꙗ҆́кѡ сп҃са и҆
содѣ́телѧ согла́снѡ воспои́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни
миротво́рцы, ꙗ҆́кѡ ті́и сы́нове бж҃їи
нарекꙋ́тсѧ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">С</font>ме́ртїю
твое́ю хрⷭ҇тѐ, сме́ртнꙋю разрꙋши́лъ
є҆сѝ си́лꙋ, и҆совоздви́глъ є҆сѝ и҆́же
ѿ вѣ́ка ᲂу҆ме́ршыѧ, тѧ̀ пою́щыѧ
и҆́стиннаго бг҃а и҆ сп҃са на́шего.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни и҆́згнани
пра́вды ра́ди, ꙗ҆́кѡ тѣ́хъ є҆́сть
црⷭ҇тво нбⷭ҇ное.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Н</font>а
гро́бъ тво́й хрⷭ҇тѐ, прише́дшѧ жєны̀
чєстны́ѧ, и҆ска́хꙋ тѧ̀ жизнода́вче
мѷропома́зати, и҆ ꙗ҆ви́сѧ и҆̀ мъ а҆́гг҃лъ
вопїѧ̀: воскр҃се гдⷭ҇ь.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни є҆стѐ,
є҆гда̀ поно́сѧтъ ва́мъ, и҆ и҆зженꙋ́тъ,
и҆ рекꙋ́тъ всѧ́къ ѕо́лъ глаго́лъ, на
вы̀ лжꙋ́ще менѐ ра́ди.	<font color="red">Р</font>аспе́ншꙋ
ти сѧ хрⷭ҇тѐ, посредѣ̀ двою̀ ѡ҆сꙋждє́нною
разбѡ́йникꙋ, є҆ди́нъ ᲂу҆́бѡ хꙋ́лѧ
тѧ̀, ѡ҆сꙋжде́нъ бы́сть пра́веднѣ:
дрꙋгі́й же и҆сповѣ́даѧ тѧ̀, въ ра́й
всели́сѧ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Р</font>а́дꙋйтесѧ и҆
весели́тесѧ, ꙗ҆́кѡ мзда̀ ва́ша мно́га
на нб҃сѣ́хъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">К</font>о
а҆пⷭ҇лѡвъ ли́кꙋ прише́дшѧ жєны̀
чєстны́ѧ, возопи́ша: хрⷭ҇то́съ воскр҃се,
ꙗ҆́кѡ влⷣцѣ и҆ содѣ́телю томꙋ̀
поклони́мсѧ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">С</font>ла́ва
ѻ҆ц҃ꙋ̀, и҆ сн҃ꙋ , и҆ ст҃о́мꙋ дх҃ꙋ.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red">	Т</font>рⷪ҇це
нераздѣ́льнаѧ, є҆ди́нице вседѣ́тельнаѧ
и҆ всеси́льнаѧ, ѻ҆́ч҃е, сн҃е и҆ ст҃ы́й
дш҃е, тебѐ пое́мъ и҆́стиннаго бг҃а и҆
сп҃са на́шего.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">И҆
</font>ны́нѣ и҆ при́снѡ, и҆ во вѣ́ки вѣкѡ́въ.
А҆ми́нь.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red">Р</font>а́дꙋйсѧ
ѡ҆дꙋшевле́нный хра́ме бж҃їй и҆ врата̀
непроходи̑маѧ: ра́дꙋйсѧ неѡпали́мый
и҆ ѻ҆гнеѡбра́зный прⷭ҇то́ле: ра́дꙋйсѧ
мт҃и є҆мманꙋ́ила, хрⷭ҇та̀ бг҃а на́шегѡ.</font></font></p>
<p style="line-height: 100%; margin-bottom: 0in"><br/>

</p>
<p style="line-height: 100%; margin-bottom: 0in"><br/>

</p>
<p style="line-height: 100%; margin-bottom: 0in"><br/>

</p>
<p align="center" style="line-height: 100%; margin-bottom: 0in"><font color="red"><font face="Ponomar Unicode"><font size="5" style="font-size: 18pt">Гла́съ
ѕ҃:</font></font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">Н</font></font><font color="red"><font size="3" style="font-size: 12pt">а
и҃</font></font>	<font color="red">П</font>омѧни́ мѧ
бж҃е сп҃се мо́й, є҆гда̀ прїи́деши во
црⷭ҇твїи твое́мъ, и҆ сп҃си́ мѧ ꙗ҆́кѡ
є҆ди́нъ чл҃вѣко-лю́бецъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни чи́стїи
се́рдцемъ, ꙗ҆́кѡ ті́и бг҃а ᲂу҆́зрѧтъ.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Д</font>ре́вомъ
а҆да́ма прельсти́вшагосѧ, дре́вомъ
крⷭ҇тнымъ па́ки сп҃слъ є҆сѝ и҆
разбо́йника, вопїю́ща: помѧни́ мѧ гдⷭ҇и
во црⷭ҇твїи твое́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни
миротво́рцы, ꙗ҆́кѡ ті́и сы́нове бж҃їи
нарекꙋ́тсѧ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">А҆́</font>дѡва
врата̀ и҆ верєѝ сокрꙋши́вый жизнода́вче,
воскр҃си́лъ є҆сѝ всѧ̑ сп҃се вопїю́щыѧ:
сла́ва воста́нїю твоемꙋ̀.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни и҆́
згнани пра́вды ра́ди, ꙗ҆́кѡ тѣ́хъ є҆́
сть црⷭ҇тво нбⷭ҇ное.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">П</font>омѧни́
мѧ, и҆́же сме́рть плѣни́вый погребе́нїемъ
твои́мъ, и҆ воскрⷭ҇нїемъ твои́мъ
ра́дости всѧ̑ и҆спо́лнивый, ꙗ҆́кѡ
бл҃гоꙋтро́бенъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни є҆стѐ,
є҆гда̀ поно́сѧтъ ва́мъ, и҆ и҆зженꙋ́тъ,
и҆ рекꙋ́тъ всѧ́къ ѕо́лъ глаго́лъ на
вы̀ лжꙋ́ще менѐ ра́ди.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">М</font>ѷронѡ́сицы
ко гро́бꙋ прише́дшѧ, а҆́гг҃ла зовꙋ́ща
слы́шахꙋ: хрⷭ҇то́съ воскр҃се, просвѣти́вый
всѧ́чєскаѧ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Р</font>а́дꙋйтесѧ и҆
весели́тесѧ, ꙗ҆́кѡ мзда̀ ва́ша мно́га
на нб҃сѣ́хъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Н</font>а
дре́вѣ крⷭ҇тнѣмъ пригвозди́вшагосѧ,
и҆ мі́ръ ѿ пре́лести и҆зба́вльшаго,
согла́снѡ всѝ хрⷭ҇та̀ воспои́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">С</font>ла́ва
ѻ҆ц҃ꙋ̀, и҆ сн҃ꙋ , и҆ ст҃о́мꙋ дх҃ꙋ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Ѻ҆</font>ц҃а̀,
и҆ сн҃а славосло́вимъ, и҆ дх҃а ст҃а́го,
глаго́люще: трⷪ҇це ст҃а́ѧ, сп҃сѝ дꙋ́шы
на́шѧ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">И҆
</font>ны́нѣ и҆ при́снѡ, и҆ во вѣ́ки вѣкѡ́въ.
А҆ми́нь.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Н</font>еизрече́ннѡ
въ послѣ̑днѧѧ заче́нши, и҆ ро́ждши
созда́телѧ твоего̀, дв҃о, сп҃са́й тѧ̀
велича́ющыѧ.</font></font></p>
<p style="line-height: 100%; margin-bottom: 0in"><br/>

</p>
<p style="line-height: 100%; margin-bottom: 0in"><br/>

</p>
<p align="center" style="line-height: 100%; margin-bottom: 0in"><font color="red"><font face="Ponomar Unicode"><font size="5" style="font-size: 18pt">Гла́съ
з҃:</font></font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">Н</font></font><font color="red"><font size="3" style="font-size: 12pt">а
и҃</font></font>	<font color="red">К</font>расе́нъ бѣ̀
и҆ до́бръ въ снѣ́дь, и҆́же менѐ
ᲂу҆мертви́вый пло́дъ: хрⷭ҇то́съ є҆́сть
дре́во живо́тное, ѿ негѡ́же ꙗ҆ды́й не
ᲂу҆мира́ю, новопїю̀ съ разбо́йникомъ:
помѧни́ мѧ гдⷭ҇и, во црⷭ҇твїи твое́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни чи́стїи
се́рдцемъ, ꙗ҆́кѡ ті́и бг҃а ᲂу҆́зрѧтъ.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Н</font>а
крⷭ҇тъ возне́ссѧ ще́дре, а҆да́мово
рꙋкописа́нїе дре́внѧгѡ грѣха̀
загла́дилъ є҆сѝ, и сп҃слъ є҆сѝ ѿ
пре́лести ве́сь ро́дъ человѣ́ческїй.
тѣ́мже воспѣва́емъ тѧ̀ бл҃годѣ́телю
гдⷭ҇и.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни
миротво́рцы, ꙗ҆́кѡ ті́и сы́нове бж҃їи
нарекꙋ́тсѧ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">П</font>ригвозди́лъ
є҆сѝ на крⷭ҇тѣ̀ ще́дре, грѣхѝ на́шѧ
хрⷭ҇тѐ, и҆ твое́ю сме́ртїю сме́рть
ᲂу҆мертви́лъ є҆сѝ воздви́гнꙋвый
ᲂу҆ме́ршыѧ и҆з̾ ме́ртвыхъ: тѣ́мже
покланѧ́емсѧ твоемꙋ̀ ст҃о́мꙋ воскрⷭ҇нїю.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни и҆згна́ни
пра́вды ра́ди, ꙗ҆́кѡ тѣ́хъ є҆́сть
црⷭ҇тво нбⷭ҇ное.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">И҆злїѧ̀
ꙗ҆́дъ ѕмі́й въ слꙋ́хи є҆́ѵины и҆ ногда̀:
хрⷭ҇то́съ же на дре́вѣ крⷭ҇тнѣмъ
и҆сточи́лъ є҆́сть мі́рови жи́зни
сла́дость. <font color="red">Т</font>ѣ́мже
взыва́емъ: помѧнѝ на́съ гдⷭ҇и, во
црⷭ҇твїи твое́мъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни є҆стѐ,
є҆гда̀ поно́сѧтъ ва́мъ, и҆ и҆зженꙋ́тъ,
и҆ рекꙋ́тъ всѧ́къ ѕо́лъ глаго́лъ, на
вы̀ лжꙋ́ще менѐ ра́ди.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">В</font>о
гро́бѣ ꙗ҆́кѡ сме́ртенъ положе́нъ бы́лъ
є҆сѝ, животѐ всѣ́хъ хрⷭ҇тѐ: и҆ верєѝ
а҆́дѡвы сломи́лъ є҆сѝ: и҆ воскр҃съ во
сла́вѣ тридне́венъ ꙗ҆́кѡ си́ленъ,
всѣ́хъ просвѣти́лъ є҆сѝ: сла́ва твоемꙋ̀
воста́нїю.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Р</font>а́дꙋйтесѧ и҆
весели́тесѧ, ꙗ҆́кѡ мзда̀ ва́ша мно́га
на нб҃сѣ́хъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Г</font>дⷭ҇ь
воскр҃съ тридне́венъ и҆з̾ ме́ртвыхъ,
дарова̀ ми́ръ сво́й ᲂу҆ч҃нкѡ́мъ, и҆
си́хъ бл҃гослови́въ посла̀ ре́къ: всѧ̑
приведи́те во црⷭ҇твїе моѐ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">С</font>ла́ва
ѻ҆ц҃ꙋ̀, и҆ сн҃ꙋ , и҆ ст҃о́мꙋ дх҃ꙋ.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">С</font>вѣ́тъ
ѻ҆ц҃ъ, свѣ́тъ сн҃ъ и҆ сло́во, свѣ́тъ
дх҃ъ ст҃ы́й: но є҆ди́нъ свѣ́тъ трѝ,
є҆ди́нъ бо бг҃ъ въ трїе́хъ ᲂу҆́бѡ
ли́цѣхъ, є҆ди́нѣмъ же є҆стествѣ̀ и҆
нача́лѣ, несѣко́мъ и҆ неслїѧ́нъ, сы́й
превѣ́чный.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">И҆
</font>ны́нѣ и҆ при́снѡ, и҆ во вѣ́ки вѣкѡ́въ.
А҆ми́нь.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Р</font>одила̀
є҆сѝ сн҃а и҆ сло́во ѻ҆́ч҃ее, пло́тїю
на́съ ра́ди, ꙗ҆́коже вѣ́сть бцⷣе, са́мъ.
тѣ́мже дв҃о мт҃и, ѡ҆боже́ни бы́вше
тобо́ю, ра́дꙋйсѧ, тебѣ̀ зове́мъ,
хрⷭ҇тїа́нѡмъ ᲂу҆пова́нїе.</font></font></p>
<p style="line-height: 100%; margin-bottom: 0in"><br/>

</p>
<p style="line-height: 100%; margin-bottom: 0in"><br/>

</p>
<p align="center" style="line-height: 100%; margin-bottom: 0in"><font color="red"><font face="Ponomar Unicode"><font size="5" style="font-size: 18pt">Гла́съ
и҃:</font></font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">Н</font></font><font color="red"><font size="3" style="font-size: 12pt">а
и҃</font></font>	<font color="red">П</font>омѧнѝ на́съ,
хрⷭ҇тѐ сп҃се мі́ра, ꙗ҆́коже разбо́йника
помѧнꙋ́лъ є҆сѝ на дре́вѣ: и҆ сподо́би
всѣ́хъ є҆ди́не ще́дре, нбⷭ҇номꙋ
црⷭ҇твїю твоемꙋ̀.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни чи́стїи
се́рдцемъ, ꙗ҆́кѡ ті́и бг҃а ᲂу҆́зрѧтъ.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red">С</font>лы́ши
а҆да́ме, и҆ ра́дꙋйсѧ со є҆́ѵою: ꙗ҆́кѡ
ѡ҆бнажи́вый пре́жде ѻ҆боѧ̑, и҆ пре́лестїю
взе́мъ ва́съ плѣ́нники, крⷭ҇то́мъ
хрⷭ҇то́вымъ ᲂу҆праздни́сѧ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни
миротво́рцы, ꙗ҆́кѡ ті́и сы́нове бж҃їи
нарекꙋ́тсѧ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Н</font>а
дре́вѣ пригвожде́нъ бы́въ сп҃се на́шъ
во́лею, ꙗ҆́же ѿ дре́ва клѧ́твы а҆да́ма
и҆зба́вилъ є҆сѝ, воздаѧ̀ ꙗ҆́кѡ ще́дръ
є҆́же по ѡ҆́бразꙋ, и҆ ра́йское селе́нїе.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни и҆
згна́ни пра́вды ра́ди. ꙗ҆́кѡ тѣ́хъ
є҆́сть црⷭ҇тво нбⷭ҇ное.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Д</font>не́сь
хрⷭ҇то́съ воскр҃съ ѿ гро́ба, всѣ̑мъ
вѣ̑рнымъ подаѧ̀ нетлѣ́нїе, и҆ ра́дость
ѡ҆бновлѧ́етъ мѷроно́сицамъ по стрⷭ҇ти
и҆ воскрⷭ҇нїи.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Б</font>л҃же́ни є҆стѐ,
є҆гда̀ поно́сѧтъ ва́мъ, и҆ и҆зженꙋ́тъ,
и҆ рекꙋ́тъ всѧ́къ ѕо́лъ глаго́лъ, на
вы̀ лжꙋ́ще менѐ ра́ди.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Р</font>а́дꙋйтесѧ
мꙋ̑дрыѧ жєны̀ мѷронѡ́сицы, пє́рвыѧ
хрⷭ҇то́во воскрⷭ҇нїе ви́дѣвшѧ, и҆
є҆го̀ возвѣсти́вшѧ а҆пⷭ҇лѡмъ, всегѡ̀
мі́ра воззва́нїе.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt"><font color="red"><font size="3" style="font-size: 12pt">С</font></font><font color="red"><font size="3" style="font-size: 12pt">ті́хъ:
</font></font><font color="red">Р</font>а́дꙋйтесѧ и҆
весели́тесѧ, ꙗ҆́кѡ мзда̀ ва́ша мно́га
на нб҃сѣ́хъ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Д</font>рꙋ́зи
хрⷭ҇тѡ́вы а҆пⷭ҇ли ꙗ҆́вльшесѧ,
сопресто́льни є҆гѡ̀ сла́вѣ бы́ти
и҆мꙋ́ще, со дерзнове́нїемъ томꙋ̀
на́мъ предста́ти, ꙗ҆́кѡ ᲂу҆ч҃нцы̀
є҆гѡ̀ моли́тесѧ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">С</font>ла́ва
ѻ҆ц҃ꙋ̀, и҆ сн҃ꙋ , и҆ ст҃о́мꙋ дх҃ꙋ.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Б</font>езнача́льнаѧ
трⷪ҇це, нераздѣ́льное сꙋщество̀,
сопрⷭ҇то́льнаѧ є҆ди́нице, є҆диноче́стнаѧ
сла́вою, пренача́льное є҆стество̀ и҆
црⷭ҇тво, сп҃са́й и҆̀ же вѣ́рою
воспѣва́ющихъ тѧ̀.</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">И҆
</font>ны́нѣ и҆ при́снѡ, и҆ во вѣ́ки вѣкѡ́въ.
А҆ми́нь.	</font></font></p>
<p style="line-height: 100%; margin-bottom: 0in"><font face="Ponomar Unicode"><font size="5" style="font-size: 18pt">	<font color="red">Р</font>а́дꙋйсѧ,
бж҃їе простра́нное вмѣсти́лище:
ра́дꙋйсѧ, ковче́же но́вагѡ завѣ́та:
ра́дꙋйсѧ, рꙋ́чко, и҆з̾ неѧ́же ма́нна
всѣ̑мъ даде́сѧ нбⷭ҇наѧ.</font></font></p>
</body>
</html>
